"# es2023-s17-hu-r1"

# EuroSkills St Petersburg 2023 nemzeti válogató, Skill 17 (Web Development)


## 1. forduló

Az alábbiakban a válogató első fordulójára vonatkozó legfontosabb információkat osztjuk meg.
### Általános tudnivalók
Ebben a fordulóban egy weblapfejlesztési feladatot kell elvégezned. Az otthoni feladat megoldása során tetszőleges felkészülési forrásokat használhatsz fel, de a feladatot önállóan kell elvégezned, az elkészült munkának a te képességeidet és tudásodat kell tükröznie.

A beküldött feladat értékelését követően a legjobb 10 versenyzővel személyes interjú keretében beszélgetünk el. Ezt követően 6 versenyzőt választunk ki, ők mérkőzhetnek majd meg egymással az egynapos középdöntőben. (A középdöntő várható időpontja 2022.04.02, szombat.) 

#### A feladat beadásának módja és határideje:

A feladatot kétféle formában kell beadnod:

1.	Forráskód GitHub repo-ban

	A feladatok beadásához a megoldásod forráskódját tartalmazó GitHub repository-t (a továbbiakban repo) kell majd megosztanod velünk. YY az a kétszámjegyű személyes kód, amit e-mailben küldtünk ki számodra. Amennyiben nem használtad még a GitHub szolgáltatást, akkor regisztrálj egy azonosítót a https://github.com címen, majd hozz létre egy privát repo-t es2023-s17-r1-YY néven, ahol YY a tőlünk e-mailben kapott kétszámjegyű sorszámod. 

	Ha nem használtál még git-et egyáltalán, akkor legfőbb ideje, hogy megismerkedj vele. Nem egy ördöglakat, és most nem is lesz még szükséged rá, hogy nagyon elmélyülj benne. Elég, ha alapszinten megérted a működését, és az alapfunkciók használatával az elkészült munkádat feltöltöd a létrehozott repo-ba. 

	Ezután a megoldásodat tartalmazó repo-t meg kell osztanod velünk. Ehhez a `skillsithu` GitHub azonosítónkat használd.

2.	Kész weblap publikálása (deploy) a Netlify szolgáltatás segítségével 

	a.	A Netlify egy olyan ingyenesen is használható szolgáltatás, ahol statikus webhelyek oszthatók meg a nyilvánossággal. A szolgáltatás úgy működik, hogy a Netlify-on létrehozott webalkalmazást, amit egy GIT repoval (esetünkben a forduló feladatához létrehozott GitHub repoddal) tudsz összekapcsolni. (Vigyázz, csúnya, magyartalan mondat következik! :))  Amikor egy új commitot push-olsz a központi repoba, akkor a Netlify ennek alapján elkészít egy új buildet, és azt azonnal ki is publikálja az app-hoz tartozó nyilvános címen. Ebben a fordulóban csak natív HTML/CSS/JavaScript hármast használhatsz, így a build (a publikálásra előkészített csomag) gyakorlatilag meg fog egyezni a forráskóddal. Ne ijedj meg, a dolog sokkal egyszerűbb, mint amilyennek elsőre látszik! Ha elakadsz, keress bennünket nyugodtan iránymutatásért!

	b.	Regisztrálj egy azonosítót a Netlify-on (https://www.netlify.com/), hozz létre egy új appot a weblapod számára (App New Site > Import an existing project), kapcsold össze az appot a GitHub repoddal, majd válassz egy tetszőleges szabad hostnevet.
 
	c.	A választott hostnevet (amin a weblapodat elérjük) írd be a repo README file-jának első sorába. A második sorba írd be a kapott azonosítódat, a harmadikba pedig a nevedet.

#### A feladat

A feladat leírását ebben a repoban, a [ES2023_HU_TP_S17_R1_EN_1_1.pdf](https://github.com/skillsithu/es2023-s17-hu-r1/blob/master/ES2023_HU_TP_S17_R1_EN_1_1.pdf) fájlban található.

#### Határidő

A feladatok elkészítésének végső határideje: **2022.03.09., szerda, éjfél**
Beadott megoldásnak azt tekintjük, amit a fenti időben a repodban és a netlify-os oldaladon találunk.
